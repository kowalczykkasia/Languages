On siis väärin sanoa, että kirja-ala olisi ollut samalla tavalla ”aina kriisissä” kuin se on
viimeisen kymmenen vuoden aikana Suomessa ollut. Ala on kohdannut niin suuria
2
liiketaloudellisia, teknologisia ja yhteiskunnallisia muutoksia, että niiden väistäminen ja
kieltäminen olisi silmien ummistamista tai jopa ylimielisyyttä.
Tätä selvitystä varten on haastateltu laajasti suomalaisia kirjallisuuden ammattilaisia.
Vertailukohdaksi selvityksen tekijä Jaakko Mikkola (myöhemmin tekijä) on pyytänyt
keskeisiin kysymyksiin kommentit myös ruotsalaisilta kustannusalan edustajilta.
Ammattilaisten vastausten pohjalta tekijä pyrkii luomaan kattavan yleiskuvan niistä
muutoksista, joita kirja-ala on viimeisen kymmenen vuoden aikana kohdannut ja joita se
todennäköisesti tulee lähivuosina kohtaamaan.