Tämän selvityksen keskiössä on koota ja vertailla kirjamyynnin ja kirjallisuuden
kuluttamisen muutoksia. Tältä perustalta tehdään rajatusti katsauksia siihen, miten
kirjallisuuden ammattilaisuus, vastaanotto, yhteiskunnallinen asema ja medianäkyvyys
ovat muuttuneet. Jokainen osa-alue olisi itsessään pitkän selvityksen arvoinen, joten
selvityksen tekijän pyrkimyksenä on antaa alan muutoksista yleiskuva.
Suomalaisen kirja-alan kriisi on ollut toistuva teema viime vuosina alan sisäisissä
messuseminaareissa ja toimialapäiväkeskusteluissa. Kulttuurijournalismi on kaiuttanut
viestiä suurelle yleisölle. 