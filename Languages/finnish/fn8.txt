Raportissa pyritään löytämään eroja Suomen ja sellaisten markkina-alueiden välillä, joissa
kirjamyynnin alamäki on ollut loivempaa. Mistä syistä esimerkiksi Ruotsissa digitaaliseen
murrokseen tartuttiin aiemmin, ja tulisiko myös Suomeen saada muiden Pohjoismaiden
kaltaisia julkisia tukimalleja kustantamiselle?
Verrokkimaihin suhteuttamisen lisäksi raportin lopussa tuodaan yhteen kirjallisuuden
ammattilaisten näkemyksiä uusista avauksista, jotka hyödyttäisivät koko alaa. Viimeinen
luku on jaettu kahteen osaan, joista ensimmäisessä käsitellään niitä uudistuksia, joita
yritysten tulisi tehdä omista lähtökohdistaan.
Toisessa osassa nostetaan esiin aloitteita, joita ala voisi tehdä yhtenä rintamana. Moni
haastatelluista nostaa esiin huolensa siitä, että pieni toimiala ei saa hajanaisena omia
aloitteitaan läpi ja ääntään kuuluviin. Yhteistyötä rajoittavista eri toimijoiden ristiriidoista
toivotaan päästävän tiiviimpään yhdessä tekemiseen.
