Kaiken muutoksen näkeminen kriisinä on halvaannuttavaa ja sen toistuva viestiminen
ulospäin ei luo mielikuvaa eteenpäin suuntautuneesta taiteen- ja liiketoiminnan alueesta,
joka ottaisi uuden ajan haasteet vastaan avoimena.
Ennen kaikkea selvityksen tekijän roolina on ollut tuoda foorumi kentän ammattilaisille
kertoa vapaasti ajatuksiaan kriisistä ja sen ylittämisen keinoista. Kokevatko suomalaiset
ammattilaiset, että kirja-alalla tulee keskinäisen kilpailun lisäksi edistää joitakin
yhtenäisenä rintamana, ja mitä nämä asiat voisivat olla?
Yleisen kirjallisuuden merkitys on alan statuksen kannalta keskeinen, ja sen tilanne
yhteiskunnallisestikin merkittävä. Tälle selvitykselle olennainen rajaus on nimenomaan
keskittyä yleisen kirjallisuuden tilanteeseen. Oppimateriaalien merkitys jää tästä raportista
sivuun, sillä sen käsittely vaatisi kokonaan toisenlaisia kysymyksenasetteluja