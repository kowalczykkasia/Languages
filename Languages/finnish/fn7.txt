Nimenomaan lukuaikapalveluissa kuunneltavat äänikirjat kääntävät huomion sisältöjen
muutoksiin. Uusi mobiilissa käytettävä formaatti on vienyt kirjallisuuden ensimmäistä
kertaa sellaisiin tilanteisiin, joissa ihmiset tekevät muita asioita kirjan ohella. Äänikirjoissa
ja etenkin palveluiden omissa jatkosarjoissa korostuvat tarinat, joissa on selkeä ja helposti
seurattava juoni.
Muita väitettyjä muutoksia sisältöön on ollut suurten kustantamoiden julkaiseman
tietokirjallisuuden väitetty viihteellistyminen. Runous, novellistiikka ja esseistiikka ovat
löytäneet ainakin osin kannattelijansa uusista, pienemmistä kustantamoista, mutta moni 
3
kysyy, ovatko ne marginalisoituneet entisestään. Selvityksen tekijä antaa alan ihmisille
tilaa pohtia myös tähän kokonaisuuteen kytkeytyviä asioita.