Hromadiace sa množstvo regionálnych poznatkov z krasu Slovenska, ktoré mnohonásobne prekračovalo rozsah diela A. Droppu, vyvolalo potrebu systemizácie najmä pri ich evidencii v Múzeum slovenského krasu a jeho nasledovníkovi, ako aj Slovenskej speleologickej spoločnosti, ako producentovi
podstatnej časti podkladov pre činnosť tohto múzea. Jaskyniarske skupiny totiž dokumentujú svoju
činnosť „Technickými denníkmi“, v ktorých sa nachádza množstvo originálnych údajov z výskumu.
Z dôvodu hromadenia sa dokumentačného materiálu na pôde Slovenskej speleologickej spoločnosti
vznikla Komisia pre speleologickú dokumentáciu (KSD) pod vedením M. Lalkoviča, ktorá riešila
uvedenú problematiku. Za tým účelom usporiadala 2 vedecké konferencie 2. – 3.11 1979 a 3. -
5.11.1983, ktorých výsledky boli publikované v Spravodaji a ktoré mali byť podkladom pre vytváraný
systém evidencie krasových javov a najmä jaskýň. V „Múzeu“ existovalo členenie založené na princípoch definovaných P. Janáčikom (1965 – 1966), avšak toto už zjavne nevyhovovalo pre nepredpokladaný nárast počtu jaskýň. Na konferenciách sa diskutovalo, či je vhodné prijať tzv. alfanumerické
členenie, ktorého realizátorom na časti Slovenska bol M. Erdős (1983), systém tzv. „dokumentačných
rajónov, v sčasti prirodzených jednotiek kombinovaný s územnými rajónmi jednotlivých jaskyniarskych skupín (Hochmuth, Z., 1983) alebo systém založený na akceptovaní vtedy nového geomorfologického členenia 