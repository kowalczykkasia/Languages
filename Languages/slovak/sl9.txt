odovitosť fosílnych častí je problematická.
Severná časť územia zberá svoje vody na nekrasovom území v okolí Tureckého vrchu (537,9 m) a
Somára (649,7 m). Potok v poloslepom údolí Prepadlé sa tu ponára podľa momentálnej hydrologickej
situácie v ponoroch označených ako P-1 až P-6, niekedy sa tu dokonca vytvára jazero. Voda potom
preteká ponad cca 5 m vysoký prepad záveru a tečie k ďalšiemu ponoru. Tu sú doposiaľ známe 2 relatívne veľké ponorové jaskyne.
Najdlhšia je jaskyňa Veľké Prepadlé (označovaná tiež J-1). Jej vchod je v 5 m vysokej záverovej
stene údolia pod posledným ponorom. Za vchodom (masívny uzáver) je betónom dnes už vystužená
cca 5 m hlboká priepasť. Na jej dne sa dá plazivkou dostať do hornej časti cca 20 m hlbokej priepasti,
do ktorej otvorom z ponoru priteká vodný tok. Tento padá impozantným vodopádom na jej dno. Z dna
pokračuje aktívnym tokom pretekaná stupňovite klesajúca chodba až k sifónu. Pokračovanie tvorí
obchádzka sifónu plazivkami, asi po 100 m úseku sa znova príde na aktívne riečište, kde je zaznamenaný aj prítok od vyššie ležiacej Veľkej ponorovej jaskyne. Jaskyňa končí nepreskúmaným sifónom.
Dĺžka jaskyne je 1045 m, hĺbka 70 m.
Veľká ponorová jaskyňa (P-2) sa začína ponorom na pravej strane potoka, cca 50 m povyše predchádzajúcej. Voda riečiska je od ponoru umelo odrazená. Jaskyňa je tvorená sústavou tesných puklino-
13
vitých chodieb, ktoré stupňovite klesajú na aktívne riečisko. Riečisko privádza vodu od ďalších vyššie
ležiacich ponorov a tok sa sifónovite stráca v smere na Veľké Prepadlé. Dĺžka 182 m, hĺbka 45 m.
V blízkosti ešte v jednom z ponorov bol dosiahnutý priestor spĺňajúci kritériá jaskyne (J-2). Najaktuálnejší opis oboch jaskýň spolu s mapou podal P. Magdolen (2005). V roku 2008 bolo dosiahnuté práve
pomocou jaskyne J-2 prepojenie a praktické spojenie všetkých 3 jaskýň do jedného systému nazvaného
teraz Veľké Prepadlé s dĺžkou 1755 m.