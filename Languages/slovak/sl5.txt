Akýkoľvek opis alebo prehľad krasových javov, jaskýň, vyžaduje zavedenie istého systému.
Môžeme usporiadať a postupne opisovať jaskyne podľa názvu (abecedy), dĺžky alebo iného kritéria.
Geograf uplatní nejaký územný (regionálny) princíp – napríklad od západu na východ, najmä však
skutočnosť, keď jednotlivé objekty medzi sebou súvisia, čo je v krase častý alebo takmer pravidelný
jav. Pri zvlášť veľkom počte objektov je vhodné rozčlenenie na menšie územia a v rámci nich je
potom jednoduchšia orientácia. Aj tu je však potrebné zaviesť nejaký systém – napr. v smere toku,
od západu na východ, alebo ináč.
Ako spomínané regióny je vhodné využiť už používané členenie územia, napríklad katastrálne
územia, ktoré sú jednoznačne definované. Pri prvých pokusoch o zriadenie tzv. „katastra krasových
javov“ Múzeom Slovenského krasu skutočne katastrálne územie bolo dôležité. Aj posledné veľké dielo
(Bella P., Hlaváčová I. Holúbek P., 2007) využíva katastrálne územie ako dôležitý ukazovateľ polohy
krasového javu (jaskyne). Katastrálne územia obcí sú však pomerne malé, jednotky to nie sú prírodné
ale umelé a preto v krasovej literatúre vo svete a na Slovensku sa využívajú princípy odvodené od
geologického zloženia a reliéfu